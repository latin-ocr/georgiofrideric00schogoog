IV

non verbis modo, sed re declarasti :' itaque quam Tibi
peperisti coronam honoris virtutisque ergo, ea nosmet
’ ipsi quoque collegae Tui quodam modo ornari et augeri
videmur. Hoc quidem nominis 'rui splendore ut diu
etiam in posterum academia nostra collustretur, pia qua
decet mente exoptamus, iamque redeunte hoc die sollemni
vota olim pro salute Tua nuncupata laeti lubentes instau-
ramus„ Simul vero in memoriam huius sollemnitatis docu-
mentum aliquod scriptum ordo philosophorum 'libi offe-
rendum coustituit quo oblato, quanto Te studio quantaque
pietate coleret, publice testificaretur. Quod munus cum
mihiut suo nominc exequerer ordo mandasset, facere non
potui, quin argumentum scriptionis cx ea antiquarum litte-
rarum disciplina peterem, quam 'suam Tibi provinciam
praeter ceteras vindicasti. Nam a studiis antiquitatum
iuris Graecarum iuvenis exorsus eodem identidem rever-
tisti, ceteris viam aperuisti facemque praetulisti; postremo,
quod paucorum mortalium est, huius disciplinae idem et
fundamenta iecisti et ipsum opus consummatum extruxisti:
. ut qui nunc Tua vestigia secuti· ad eadem sese accingunt,
eis pauca ct ¹fere minuta corollarii instar addenda reliqueris.
Neque tamen is es qui, cum materiam universam singulari
scientia exhaustam complectaris, vel levissima quaeque
despicatui habeas. Inde animum induxi, ut quae de quaes· ,
tionibus fiscalibus quibusdam a populo Atheniensium post · ¹
optimatium dominationem eversam institutis exploravisse
e Lysiae maxime orationibus mihi videbar, hac scribendi
opportunitate usus Tuo iudicio, vir summe colende, subi-
cerem: non quo haec vel Te vel hoc festo die digna exi-
stimem, sed quia qualiacumque'ea sunt nisi Tibi probavero,
nihil omnino profecisse me pro certo habeo.

 

